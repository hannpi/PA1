Antud juhend on poolik! Näidisfail tunnid.txt on koostatud, et failis olevate väärtuste summa oleks 230.5, et oleks kooskõlas näidetega.

Töötajale makstakse palka tunnitöö alusel või lepingus fikseeritud tasu järgi. On teada, et kui palka arvestatakse tunnitöö alusel, siis 
tunnitasu on 6 eurot. Ühtlasi, on teada, et ületundide eest määratakse lisatasu, mida makstakse 1,5 kordse koefitsendiga. Ühes 
tööpäevas on 8 töötundi. Kui töötajale makstakse fikseeritud palka, siis tasu suurus on sätestatud lepingus.

Koostada funktsioon tunnid, mis võtab argumendiks töötundide järjendi ning tagastab tehtud tundide summa. 

Koostada programm, mis peab:
 - küsima kasutajalt, kas töötajale makstakse palka tunnitöö alusel või fikseeritud tasu järgi;
 - küsima kasutajalt, mitu tööpäeva on kuus ja arvutama välja selles kuus ette nähtud tundide arvu;
 - lugema failist tunnid.txt töötunnid ja need funktsiooni kasutades kokku liitma;
 - väljastama töötaja ületundide arvu ja väljastama ületundide eest teenitud lisatasu summa;
 - fikseeritud tasu korral küsima palga suurust. Olgu teada, et fikseeritud palga puhul ületundide eest lisatasu ei maksta;
 - väljastama töötajale makstava palga suuruse.
 
Näiteks fail tunnid.txt, mille sisu on

29
22
21
22
46.5
40
50

annab tulemuse:

Sisestage faili nimi: tunnid.txt
Kas palka makstakse tunnitöö või fikseeritud tasu alusel?: Tunnitöö
Palun sisesta mitu tööpäeva on kuus: 20
Töötaja tegi kuus 230.5 töötundi.
Töötaja ületundide arv on 70.5 ja ta teenis lisatasu 634.5 eurot.
Töötaja töötasu suurus on 1594.5 eurot.

või

Sisestage faili nimi: tunnid.txt
Kas palka makstakse tunnitöö või fikseeritud tasu alusel?: Fikseeritud
Palun sisesta mitu tööpäeva on kuus: 20
Kui suur on töötaja lepingujärgne brutopalk?: 2000
Töötaja ületundide arv on 70.5, aga töötasu suurus on 2000 eurot.
