Arvutikontrolltöö 29.03.2017

Malle on autojuht, kes sõidab iga päev autoga pikki vahemaid. Selleks, et oma sõitude üle arvet pidada, märgib ta faili üles kõik
vahemaad, mis ta on ilma peatuseta järjest sõitnud. Failis on vahemaad (täisarvud), igaüks eraldi real (tehke see fail ise mingi 
tekstiredaktoriga). On lepitud kokku, et pärast 100 km järjest sõitmist peab autojuht kindlasti peatuma ja puhkama.

Malle tahab välja arvutada, mitu kilomeetrit ta on läbinud kokku ja mitu kilomeetrit on läbitud legaalselt (nende vahemaade summa, mis 
ei ole pikemad kui 100 kilomeetrit). Samuti tahab Malle välja arvutada, vähemalt mitu peatust etteantud teekonnal teha tuleb.

Koostada funktsioon legaalsed, mis võtab argumediks vahemaade järjendi ning leiab ja tagastab (return) selliste vahemaade summa, mis 
on lühemad kui 100 km või täpselt 100 km. Näiteks, kui järjendis on arvud 80, 120, 105, 100, siis tagastatakse 180.

Koostada programm, mis
 - küsib kasutajalt failinime;
 - loeb failist vahemaad ja koostab nendest järjendi;
 - leiab ja väljastab ekraanile, mitu kilomeetrit Malle kokku on läbinud;
 - leiab ja väljastab ekraanile, mitu kilomeetrit nendest on läbitud legaalselt (ühe jupiga on sõidetud vähem kui 100 km või täpselt
 100 km). Selleks tuleb kasutada koostatud funktsiooni legaalsed;
 - küsib kasutajalt, mitu kilomeetrit on plaanis sõita, ja väljastab ekraanile vähemalt mitu peatust peab selle sõidu jooksul tegema. 
 Seejuures võib arvestada, et peatuse saab teha ükskõik kus, ei pea ootama parklat vms. Vihje: abiks võiks olla // (täisosa leidmine).
 
Olgu meil failiks vahemaad.txt, mis sisaldab järgnevaid läbitud distantse:
100
120
125
80
90
145
