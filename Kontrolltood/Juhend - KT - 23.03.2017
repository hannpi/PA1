Arvutikontrolltöö 23.03.2017

Eva käib poes, ostab erinevaid asju ja paneb ostude kaalud kirja faili. Failis on ostude kaalud grammides (täisarvud), igaüks eraldi 
real (tehke see fail ise mingi tekstiredaktoriga). Eval on olemas erinevad kotid. On teada, et kilekotiga saab kanda kuni 3 kilogrammi
(kaasaarvatud), paberkotiga kuni 1,5 kilogrammi (kaasaarvatud) ja kangaskotiga kuni 5 kilogrammi (kaasaarvatud).

Eva tahab välja arvutada, mitu kilogrammi ta on ostnud. Samuti tahab Eva teada, kas kaasa võetud kott peab ostude kaalule vastu. 

Koostada funktsioon ostude_kaal_kilogrammides, mis võtab argumendiks ostude kaalude järjendi (kui ostude kaalud on grammides) ning 
leiab ja tagastab (return) kaalude kogusumma kilogrammides. Näiteks, kui järjendis on arvud 800, 1200, 150 ja 100, siis tagastatakse 
2.25. Ümardada pole vaja.

Koostada programm, mis 
 - küsib kasutajalt failinime;
 - loeb failist ostude kaalud ja koostab nendest järjendi;
 - leiab ja väljastab ekraanile, mitu kilogrammi Eva on kokku ostnud. Selleks tuleb kasutada koostatud funktsiooni ostude_kaal_kilogrammides;
 - küsib kasutajalt, milline kott on kaasas (kasutaja sisestab Kilekott, Paberkott või Kangaskott) ja kontrollib, kas see kott peab 
 ostude kaalule vastu. Kilekotiga saab kanda kuni 3 kilogrammi, paberkotiga kuni 1,5 kilogrammi ja kangaskotiga kuni 5 kilogrammi. Kui 
 kott peab vastu, siis väljastatakse ekraanile teade "Kott sobib", vastasel korral väljastatakse ekraanile teade "Kott ei sobi".
 
Olulisemad kohad programmis peavad olema kommenteeritud.

Näiteks faili kaalud.txt sisu:
500
150
700
300
250

korral peab programm andma tulemuse (kasutaja sisend on pärast koolonit):

Sisestage failinimi: kaalud.txt
Kaalude kogusumma kilogrammides: 1.9
Milline kott Eval on?: Kilekott
Eva koti kandevõime (kg) = 3
Kott sobib

või siis näiteks:

Sisestage failinimi: kaalud.txt
Kaalude kogusumma kilogrammides: 1.9
Milline kott Eval on?: Paberkott
Eva koti kandevõime (kg) = 1.5
Kott ei sobi
